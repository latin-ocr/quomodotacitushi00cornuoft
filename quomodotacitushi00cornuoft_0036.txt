34Π

bellorum actus exercebat,<1 ex historiarum parte deperdita fluxisse mihi persuasi, quoniam Cornelium
Fuscum, cuius expeditionem in Dacos Tacitus ex Orosii testimonio (7, 10, 4) accuratissime tractavit,
iu Dacia necatum esse Suetonius quidem Dom. c. 6 memoriae nou prodidit. Servius vero, Vergilii
interpres, ad Aen. 3, 399 de Locris praeter alia haec adnotavitzl) »Hi vero, qui iuxta Delphos
colunt, Ozolae nuncupantur, sive a foetore draconis, quem Apollo interemit, seu quod uxores eorum
Veneris ira viris suis fuerint foeditate taetri odoris invisae; qui autem Libyam delati sunt, Nasamo-
nes apellantur, ut Cornelius Tacitus refert, oriundi a Naryciis, quod ibi invenies. ubi ait: ,Lybicone
habitantes litore Locros.'« Postremo Lucani scholiasta ex servata historiarum parte (hist. 3. 72)
ad 2, 221 haec refert: »Et dicit Cornelius Tacitus, quod Sulla dicebat, quod nil sibi defecit ad sum-
mam felicitatem, nisi quia Capitolium non dedicavit«

Primis medii aevi temporibus Cassiodorus et Jordanis Taciti notitiam produnt. Quo-
rum ille-2) libellum de situ et moribus Germaniae lectum cognitumque habuisse videtur, ex
quo ad Germ. c, 45 spectans Var. 5, 2 haec hausit: »Et ideo salutatione vos affectuosa requirentes,
indicamus succina, quae a vobis per harum portitores divecta sunt, grato animo fuisse suscepta: quae
ad vos Oceani unda descendens, hanc levissimam substantiam, sicut et vestrorum relatio continebat.
exportat; sed unde veniat, incognitum vos habere discernunt, quam ante omnes homines patria vestra
offerente suscipitis. Haec, quodam Cornelio scribente, legitur in interioribus insulis Oceani ex arboris
succo defluens, unde et succinum dieitur, paullatim solis ardore coalescere. Fit enim sudatile metal-
lum teneritudo conspicua, modo croceo colore rubens, modo flammea claritate pinguescens; ut, cum
in maris fuerit delapsa confinio, aestu alternante purgata, vestris litt-oribus tradatur exposita. Quod
ideo iudicavimus indicandum, ne omnino putetis, notitiam nostram fugere, quod occultum creditis vos
habere« Praeterea Cassiod. Var. 1, 37 ex Germaniae capite 18 fluxisse admodum probabile est: »Et
ideo si oblatae petitionis minime sis veritate fraudabilis, et genialis thori maculam deprehensi adul-
terii sanguine diluisti, nec sub praetextu cruentae mentis causam pudoris intendis, ab exilio quod tibi
constat inflictum te praecipimus alienum: quoniam pro amore pudicitiae porrigere ferrum maritis non
est leges calcare sed condere« Historias quoque Taciteas cassiodorum primoribus labris attigisse
Massmannus loco supra laudato ex his locis inter se comparatis recte concludit: Cassiod. Var. 18, 31
scuto impositus more gentis. Tae. hist. 4, 15 impositus scuto more gentis.

Maiorem, quam Cassiodorus, Jordanis,3) epitomator eius, Taciti notitiam prodit, ille enim
de »quodam Cornelio« refert, hic de reb. Get. c. 2, 13 ed. Mommsen ad Agr. 12 spectans, Cornelium
annalium scriptorem laudat: »noctem quoque clariorem in extrema eius parte minimamque Cornelius
etiam annalium scriptor enarrat.«⁴) Praeterea Mommsenus l. l. alios quoque Jordanis locos cum

libelli de Agricola capitibus optime comparavit, quos collectos brevi conspectu legentium animis
proponam:

Jordanis, de reb. Get. ³ 4 Tacitus, Agricola
2, 10 cuius lieet magnitudine olim nemo, i c. 10 formam totius Britanniae Livius ve-
ut refert Libius, circumvectus est. j terum, Fabius Rusticus recentium eloquentis-
1) Confer fragmenta Tacitea in editione Halmiana. — ⁴2) Ritter p. XXXV. Massmann, Tacitus' Ger-

mania p. 159. — ³) Jordanis, Romana et Getica recensuit Th. Mommsen. Berol. 1882. Ritter p. XXXV. Mass-
mann, 'Tacitus' Germania p. 156.-⁴) Dixerit quispiam, Tacitum ex Cassiodoro laudatum esse. Verum ex eo, quod

hic tam pusillam Taciti notitiam prodit, Jordanem simili modo, ut Florus et Justinus, praeter scriptorem, quem
excerpsit. etiam Tacitum inspexisse suspicor.

