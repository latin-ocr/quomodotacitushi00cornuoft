29
nitz »Fertur Titus adhibito consilio prius deliberasse, an templum tanti operis everteret. Etenim
nonnullis videbatur, aedem sacratam ultra omnia mortalia illustrem uon debere deleri, quae servata
modestiae Romanae testimonium, diruta perennem crudelitatis notam praeberet. At contra
alii et Titus ipse evertendum templum imprimis censebant, quo plenius Judaeorum et Christianorum
religio tolleretur.« Ex eo igitur elucet, utrumque scriptorem ecclesiasticum ex uno eodemque fonte
hausisse, atque quis tuerit hic fons, Orosius (ἓ 7) his verbis testatur: »sexcenta milia Judaeorum eo
bello interfecta Cornelius et Suetonius referunt. Josephus vero JudaeuS, qui ei tunc bello praefuit
et apud Vespasianum propter praedictum imperium veniam gratiamque meruerat= scribit, undecies
centena milia gladio et fame periisse: reliquias vero Judaeorum diversis actas condicionibus toto orbe
dispersas: quarum numerus ad nonaginta milia fuisse narratum« Cum autem Suetonius eo loco, quo
Hierosolymorum interitum paucis absolvit (Tit. c. ὃ), neque Titi consilium neque de sexcentis Judaeis
interfectis quidquam commemoret atque Josephi, Titi fautoris, testimonio Orosius sine dubio fidem
abrogandam esse censeat, restat solus Cornelius Tacitus auctor harum rerum, quas et Sulpicius et
Orosius ex eius historiarum libro sexto memoriae prodiderunt. Egregia autem illa Bernaysii coniec-
tura etiam eo comprobatur, quod Sulpicius chron. 2, 29, 4¹) his verbis aliquam recordationem Taciti
hist. 5, 10 prodere videtur: »Adversus eos (scil. Judaeos) Vespasianus proconsulari imperio a Nerone
missus multis gravibusque proeliis devictos coegit intra muros Hierosolymorum confugere« ltaque
non dubito, quin Sulpicius non modo ultimos annalium, sed etiam primos historiarum libros lectos
cognitosque habuerit.

Orosius2) autem, qui non raro Tacitum testem advocat (1, ξ), 1; 1, 10, 3,· 7, 3, 7, 7, 9,
7; 7, 10, 4; 7, 19, 4; 7, 34, 5) historiarum libros quartum, quintum, sextum, alios, qui sequeban-
tur, ad res narrandas sibi usurpavit. Primum enim ex quinti libri parte adhuc servata duos locos
(5, 3 et 5, 7) attulit, cum 1, 10, 3 sq„ Justini loco (36, 2) prius laudato, ad hist. 5, 3 spectans haec
scriberet: »At vero Cornelius de eadem re sic ait: »Plurimi auctores consentiunt, orta per Aegyptum
tabe, quae corpora foedaret, regem Bocchorim, adito Hammonis oraculo, remedium petentem purgare
regnum et id genus hominum ut invisum deis alias iu terras avehere iussum. Sic conquisitum collec-
tumque vulgus, postquam vastis locis relictum sit, ceteris per lacrimas torpentibus Moysen, unum
exulum, monuisse, ne quam deorum hominumve opem exspectarent, 3) sed sibimet duci caelesti4)
crederent, primo cuius auxilio praesentes miserias pepulissent.‹< Itaque Cornelius dicit, quod ipsis
Aegyptiis cogentibus Judaei in deserta propulsi sint, et postea subiungit incaute, quia ope Moysi
ducis in Aegypto miserias pepulissent. Quare ostenditur quaedam, quae per Moysen strenue acta
sunt, tuisse celata« Atque ex hist. 5, 7 haec quidem verba Orosius (1, 5, 1 sq.) sumpsit: »Anno
ante urbem conditam MCLX, confinem Arabiae regionem, quae tunc Pentapolis vocabatur. arsisse
penitus igne caelesti inter alios etiam Cornelius Tacitus relert, qui sic ait: »Haud procul inde campi,
quos terunt olim uberes magnisque urbibus habitatos, fulminum iactu a1·sisse; sed5) manere vestigia,
terramque ipsam, specie solidam,⁶) vim frugiferam perdidisse«. Et cum hoc loco nihil de incensis

¹) Confer etiam Oros. 7. 9. 3. - 2) Cf. Zangemeisteri editionem Orosii: M ὅτι] er. De Orosii vita
eiusque historiarum libris Vll. Berol. 1844, p. 155. -— 3) Post mxspectarent« Tacitus addit: xutrisque desertis —
⁴) Taciti codex praebet: »et sibinet duce caelesti crederentss ex Orosio scribendum esse censeo: »sed sibimet
duci caelesti crederent.« Moyses enim apud Tacitum atque ex Taciti sententia Judaeos admonere mihi videtur. ue
cuiquam deorum hominumve sibi credant. quoniam ab utrisque deserti sint. sed ut ei duci caelesti (id est Moysi)
sibi credant, primo cuius auxilio praesentes miserias pepulerint. —— ⁵) Tacitus: ›et‹v -— ⁶) Tacitus: »torridam«.

