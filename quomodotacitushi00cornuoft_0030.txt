28

Ex Gallia autem et Hispania praecipue Orosius et Sulpicius Severus commemorandi
sunt. quorum uterque legem huius dissertationis p. 17 de Christianis scriptoribus propositam bene
comprobat. Sulpicium igitur iu Chronicis annalium libri quinti decimi notitiam prodere, iam Jacobus
Bernaysius1) recte monuit, cum legentium animos ad Neronem simili modo ab utroque scriptore

tractatum adverteret ι

Sulp. Sev. Chron. 2, 28„ 2

..... post etiam Pythagorae cuidam in
modurn solennium coniugiorum nuberet; indi-
tumque imperatori flammeum, dos et genia-
lis thorus et faces nuptiales, cuneta denique,
quae vel in feminis non sine verecundia con-
spiciuntur, spectata.

Sulp. Sev. Chron. 2, 29, 1—3 Sed opi-
nio omnium invidiam incendii in principem
retorquebat credebaturque imperator gloriam
innovandae urbis quaesivisse. Neque ulla re
Nero efficiebat, quin ab eo iussum incendium
putaretur. Igitur vertit invidiam in Christi-
anos actaeque in innoxios crudelissimae quae·
stiones, quin et novae mortes excogitatae, ut
ferarum tergis contecti laniatu canum interi-
rent. Multi crucibus affixi aut flamma usti.
Plerique in id reservati, ut, cum defecisset
dies, in usum nocturni luminis urerentur.

Tac. ann. 15, 37

..... 11181 paucos post dies uni ex illo
contaminatorum grege (nomen Pythagorae
fuit) in modum sollemnium coniugiorum de-
nupsisset. Inditum imperatori flammeum, missi
auspices; dos et genialis torus et faces nup-
tiales, cuncta denique spectata, quae etiam in
femina nox operit.

Tac. ann. 15, 40 et 44 (cap. 40): Plusque
infamiae id incendium habuit, quia praediis
Tigellini Aemilianis proruperat videbaturque
Nero condendae urbis novae et cognomento
suo appellandae gloriam quaerere. (cap. 44):
Igitur primum correpti, qui fatebantur, deinde
indicio eorum multitudo ingens, hand perinde
in crimine incendii quam odio humani gene-
ris convicti suut. Et pereuntibus addita ludi-
bria, ut ferarum tergis contecti laniatu canum
interirent [aut crucibus affixi aut flamma usti] Β)
atque, ubi defecisset dies, in usum nocturni
luminis urerentur.

 

Alium praeterea locum Chron. 2, 30, 6, quo Sulpicius consilium Titi de evertendo Hierosoly-

morum templo longe aliter, quam ,Iosephus (bell. Jud. 6, 4, 3) narrat, ex historiarum libro sexto
nobis perdito fluxisse Bernaysius indic—at. Quae coniectura hac de causa mihi quidem comprobanda
esse videtur. Nam si ea, quae Orosius (7, 9, 5) de incendio delubri Judaeorum refert, cum Sulpicii
testimonio compares, facile cognoscas, illum, cum Titi consilium paucis verbis sic aperit: »(Titus) diu
deliberavit, utrum (templum) tamquam incitamentum hostium incenderet an in testimonium vic-
toriae3) res erv aret,« nihil aliud significare, nisi quod Sulpicius copiosius* hunc in modum expo-

1) J. Ber naJyS, Uebcr die Chronik des Sulpicius Severus. Breslau 1861, p. 48—61.

2) Perverse cod. Med: alaniam canum interirent aut crucibus affixi aut flammandi. atque ubi defecisset
dies e. q. 8.« Nipperdeius verba: »crucibus affixi aut flammandi atque,« quae ex glossemate in textum irrepsisse
contendit, uncis inclusit; equidem fieri posse suspicor. ut Sulpicius ipse haec verba. textui Taciteo adiecerit, prop-
terea quod scriptor ecclesiasticus l. l. non modo Christianorum supplicia. quae scriptor rerum Romanarum ex Neronis
»ludibrio« interpretatur. ex eo orta esse dicit, quod imperator »novas mortes excogitaverit,« sed etiam chron. 2. 30.
qno loco ex Taciti historiis res hausisse videtur (cf. Halmii recentissimam Taciti editionem. Lips 1883. vol. 2, p.
218), in ,Iudaeorum interfectorum numero referendo Josepho potius quam Tacito aures praebet (cf. Oros. 7, 9. 7).

³) Ex Sulpicii loco sortasse emendandum est: »victoris modestiae.«

